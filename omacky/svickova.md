# Svíčková omáčka

## Suroviny

 * hovězí zadní / krůtí maso 1.5 kg
 * 3 mrkve
 * 2 petržele
 * 100 g celeru
 * 2 cibule
 * 2 č. lžička soli; špetka pepře, kmínu
 * smetana ke šlehání
 * mléko cca 1-2 l (bude se dolívat nakonec podle hustoty)
 * hladká mouka 2-5 lžic
 * bobkový list
 * (trocha sladkého kečupu)
 * ozdobení: borůvky/brusinky, šlehačka
 * 1 lžíce sádla (kopec)

## Recept

Pokud to chceme mít rozumně rychle, dělat v papiňáku. Jinak zabere několik
hodin.

 1. Maso osolit, opepřit, okmínovat. Maso dělat v celku.
 2. Ve velkém hrnci rozpustit sádlo.
 3. Na to dát všechnu zeleninu nakrájenou na velké kostky.
 4. Přidat 1 dl vody, maso a bobkový list.
 5. Ze začátku maso otáčet, aby se "opeklo" ze všech stran.
 6. Přikrýt / zavřít papíňák, natlakovat.
 7. Dusit, kontrolovat, míchat. Dlouho. Magicky odhadnout, kdy je to hotové
    (zkusit rozříznout).
 8. Vytáhnout maso, vylovit bobkové listy.
 9. Zbytek v hrnci rozmixovat ponorným mixérem.
 10. V shakeru rozmíchat mouku ve šlehačce, je možné torchu naředit vodou.
 11. Vlít do omáčky (omáčka se pořád vaří). Přivést k varu, míchat.
 12. Přilít mléko. Upravit hustotu a množství přidáváním mléka / mléka s moukou.
 13. (Přidat kečup.)
 14. Ochutnat, dosolit.
 15. Nakrájet maso, vrátit do omáčky / zalít na talíři.

## Zdroj

Horáčkovic rodinná kuchařka.
